Вітаю! Це - моя програма для створення українізованих файлів для кишенькового ґримуара на https://www.pocketgrimoire.co.uk/uk_UA/

Якщо ти не знаєш, про що йде мова, або нащо ти це читаєш - не зважай, тобі, мабуть, не потрібна ця програма.
Якщо ж ні - ось потрібна інформація.

0. Антивіруси можуть лаятись на програму. Так, це буває. Вибачайте, або так - або мільйон файлів.
1. Програма запускається через відповідний .exe файл. Просто розпакуй її куди завгодно, все має працювати.
2. Після запуску програма перевірить оновлення перекладу (два рази для двох файлів) і запропонує їх завантажити. Якщо ти обрав опції 3 або 4 (автоматичне оновлення або пропуск), скасувати це можна в файлі config.txt (0 - без оновлень, 1 - завжди питати, 2 - завжди оновлювати).
3. Після цього програма попросить у тебе вставити JSON-код. Зробити це нескладно, якщо знаєш, що робиш. Але якщо не знаєш, то
3.1 зайди на https://script.bloodontheclocktower.com/ і зроби собі сценарій до смаку. Після цього натисни іконку "зберегти", "Copy to clipboard", і просто зроби Ctrl+V в термінал програми. Ну і натисни Enter, звісно.
4. Програмі потрібно підключення до інтернету для завантаження зображень. Зберігати їх усі на комп'ютері мені не хотілося, та й лінь. Програма видасть помилку, якщо зв'язку не буде.
5. Якщо все буде добре, програма напише багато рядків в терміналі, але на них можна не зважати, це так, щоб веселіше було дивитись.
6. В теці "outputs" програма створить два файли: "Назва_сценарію.json" та "Назва_сценарію.pdf". PDF - красива роздруківка, насолоджуйся. JSON - код для зазначеного на початку сайту, з адекватним українським перекладом назв та здібностей.


ВАЖЛИВО: Переклад ще не закінчений, тому помилки трапляються. В теці data можна знайти файли full_game.json та jinx.json. Перший містить в собі всіх персонажів гри, їх здібності та дані; другий - хитрощі, що відбуваються між цими персонажами. Змінюй та перекладай на свій розсуд, якщо забажаєш, але тоді не підвантажуй оновлення.
Nota Bene: мова програми змінюється в файлі config.txt.
